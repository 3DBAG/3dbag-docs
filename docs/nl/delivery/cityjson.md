<a href=https://www.cityjson.org/>CityJSON</a> is een open bestandsformaat voor 3D stadsmodellen (ook wel digital twins genoemd) en een JSON-codering van het datamodel van CityGML. Het is een open standaard die in het proces zit om een <a href=https://www.ogc.org/standards/community>community standard</a> te worden van het Open Geospatial Consortium (OGC).

De specificaties van CityJSON beschrijven zowel de geometrie als semantiek van veelvoorkomende 3D-objecten, waaronder gebouwen, vegetatie, wegen, waterlichamen en bruggen.

Het is ontwikkeld om compact en makkelijk te gebruiken door ontwikkelaars te zijn. CityJSON is gemiddeld 6 maal zo compact als CityGML door de JSON-codering. Daarnaast zijn er door het gemakkelijke formaat al <a href=https://www.cityjson.org/software/>verscheidene tools</a> ontwikkeld voor het bewerken en visualiseren van CityJSON-bestanden. Bekijk de 3D BAG data bijvoorbeeld met <a href=http://ninja.cityjson.org/>ninja</a>, een CityJSON webviewer, of met de <a href=https://github.com/cityjson/cityjson-qgis-plugin>CityJSON QGIS plugin</a>.

